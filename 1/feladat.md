Itt a tavasz, a nyuszik is készülnek a "Húsvéti Locsolókirály" választásra. A nyuszi fiúk között versenyt szervez "Főnyuszi", az lesz a "Locsolókirály", aki a húsvéti locsolás során a legtöbb piros tojást gyűjti össze a nyuszi lányoktól. A versenyre jelentkezni kell. Főnyuszi a birodalmát az alábbi területekre osztotta: Barátfa, Lovas, Szula, Kígyós-patak, Malom telek, Páskom és Káposztás kert. A jelentkezéskor meg kell adni nyuszinak a nevét (pl:Tapsi Hapsi), a lakóterület elnevezését (pl: Káposztás kert, csak a megadott területnevek használhatók) és azt, hogy hányadik alkalommal jelentkezik a versenyre.

A jelentkezők adatait fájlban tároljuk, az adatfelvételen túl legyen lehetőségünk az adatokon módosítani, törölni és területi alapon vagy teljes listát készíteni a jelentkezőkről.

Készítsen C nyelvű programot ami  ezt a feladatot megoldja, a megoldásnak vagy az opsys.inf.elte.hu kiszolgálón, vagy egy hozzá hasonló Linux rendszeren kell futnia. A megoldást a beadási határidőt követő héten be kell mutatni a gyakorlatvezetőnek.

A forrásállományokat itt töltsék fel ZIP formában.

Beadási határidő: 2022 április 4. 